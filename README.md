# Musicbook
Repozitorij za projektno nalogo pri predmetu Uvod v programiranje na Fakulteti za matematiko in fiziko.

## O programu
Musicbook je preprosta beležka, namenjena shranjevanju z glasbo povezanih informacij. 
V njej najdete prostor za shranjevanje podatkov o skladbah in dogodkih, prav tako pa lahko vanjo vnesete zapiske iz lekcij in sklope vaj (za upevanje ipd.).

## Navodila za zagon 
Na računalniku potrebujete nameščen <a href="https://www.python.org/"> Python! </a>
Iz Git repozitorija si prenesite datoteke in zaženite spletni_vmesnik.py. V terminalu se vam bodo izpisala kratka navodila in link, na katerem se nahaja repozitorij. Sledite linku in pričnite z uporabo. 
Pozor - med uporabo se vam bo za vsakega uporabnika ustvarila ena .json datoteka. Če te mape urejate sami morate biti pozorni, saj se hitro poruši struktura zapisa in program ne zna več prebrati podatkov iz nje. Če se to zgodi vam je lahko v pomoč osnova.json.

## Navodila za uporabo
Uporaba beležke je zelo intuitivna. Vanjo se najprej prijavite, ob prvi uporabi pa registrirate, z uporabniškim imenom. 
Na domači strani najdete prikaz vseh štirih razdelkov, kjer lahko hitro preverite število posameznih elementov - skladb/dogodkov itd., ki ste jih v razdelek shranili. 
Za urejanje razdelkov lahko kliknete bodisi na ime razdelka v prikazu na domači strani, bodisi na ime razdelka na vrhu strani. Na začetku vsakega razdelka imaste gumb "dodaj ...", na katerega kliknete, ko želite dodati element. Pri tem sledite navodilom znotraj programa. Pod gumbom je spet navedeno število elementov, pri skladbah pa je na vrhu strani še grafičen prikaz razmerja med naučenimi in nenaučenimi skladbami. Posamezni elementi so navedeni na preostanku strani, pri čemer so dogodki obarvani zeleno, če so že minili oz. nimajo datuma, sicer pa so rumene barve.
Elemente lahko po želji pobrišete s klikom na gumb "Izbriši". 
Po uporabi se odjavite s klikom na gumb "Odjava".